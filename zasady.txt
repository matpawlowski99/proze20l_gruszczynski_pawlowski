 Celem gry jest wylądowanie statkiem na powierzchni jakiejś planety.
Plansza gry przedstawia nieregularną powierzchnię z płaskim fragmentem przeznaczonym na lądowisko.
Zadaniem gracza jest doprowadzenie do pomyślnego wylądowania statku na lądowisku.
Statek opada swobodnie pod wpływem grawitacji.
Gracz może sterować silnikami rakietowymi spowalniającymi opadanie lub przesuwającymi statek na boki.
Lądowanie jest pomyślne, gdy nastąpiło na lądowisku z ograniczoną prędkością (zarówno poziomą jak i pionową).
Sterowanie odbywa się za pomocą strzałek na klawiaturze.
Gra składa się z poziomów - plansz, przedstawiających różne ukształtowanie terenu.
Kolejne poziomy różnią się szerokością lądowiska, stałą grawitacji, dopuszczalnymi prędkościami lądowania, itp.
Przejście na kolejny poziom następuje po pomyślnym wylądowaniu.
Rozbicie statku powoduje powtórzenie poziomu.
Gracz ma 3 statki na każdą planszę.
Ukończenie każdej planszy nagradzane jest 100 punktami.
Dodatkowo graczowi przysługuje premia za ilość pozostałego paliwa (dla przykładu: Adamowi zostało 23% paliwa, zatem otrzymuje dodatkowe 23 punkty) oraz liczbę pozostałych, nierozbitych statków - po 10 punktów za każdy ocalony.
Elementem dodatkowym będą bonusy usytuowane jako małe kwadraty na planszy gry.
W momencie kontaktu (zderzenia) statku z bonusem uzyskujemy dodatkowe 20 punktów.